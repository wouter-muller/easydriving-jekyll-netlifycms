---
layout: cm-page-narrow
title: Klimaatcampagne<br><br><img src="dist/img/partners/K&E_IDW_logo_liggend.svg"style="width:60%">
title_tag: Voorwaarden - Elektrische auto's voor jou en je buurt - EasyDriving
description_tag: EasyDriving
permalink: /klimaatcampagne
---

EasyDriving is trotse netwerkpartner van de klimaatcampagne van de Rijksoverheid. In dit artikel vertellen we meer over de klimaatcampagne en wat de rol van netwerkpartners inhoudt.

De overheid wil zich, samen met bedrijven en organisaties, inzetten om klimaatverandering tegen te gaan. Met de klimaatcampagne worden de krachten van al deze partijen met elkaar gebundeld om Nederlanders te informeren en stimuleren om zelf duurzame stappen te ondernemen, zodat zij ook een bijdrage kunnen leveren aan een beter en gezonder klimaat. Of dat nou kleine of grote stappen zijn, iedereen kan wat doen.

EasyDriving zet zich sterk in voor een beter klimaat door elektrische deelauto’s te faciliteren en het gebruik daarvan te stimuleren. Door auto’s met verbrandingsmotor te vervangen door elektrische deelauto’s, kunnen tot wel 10 auto’s per deelauto van de straat verdwijnen. Dat resulteert niet alleen in meer groen en een beter leefklimaat in de buurt, maar dat zorgt er ook voor dat CO2-uitstoot gereduceerd wordt en er minder fijnstof vrijkomt. Bovendien leidt autodelen tot bewustere keuzes ten aanzien van vervoer, zodat autodelers vaker kiezen voor lopen, fietsen of het Openbaar Vervoer. Door de overstap naar gedeeld, elektrisch en milieubewust rijden te maken, kunnen we er samen voor zorgen dat ook onze kinderen en kleinkinderen opgroeien in een gezonde omgeving.

![EasyDriving](/uploads/gezin19.jpg "EasyDriving")


De netwerkpartners van de klimaatcampagne ondersteunen deze ontwikkeling dus door duurzame initiatieven en acties waar Nederlanders deel aan kunnen nemen. Deze initiatieven moeten Nederlanders helpen in de transitie naar een beter klimaat en dat doen wij door een volledig aanbod omtrent duurzame mobiliteit aan te bieden. Nederlanders die graag een positieve bijdrage willen leveren aan de klimaatverandering, kunnen laagdrempelig gebruik maken van een van onze elektrische deelauto’s, zodat ze zich enerzijds kunnen inzetten voor deze doelstelling en anderzijds goedkoop en zonder risico’s vrijblijvend mobiel kunnen zijn. Omdat mensen zelf niet meer hoeven te denken aan verzekering, belasting, benzine, onderhoud, afschrijving en onverwachte kosten die gemoeid gaan met het bezit van de eigen auto, biedt de elektrische deelauto een passend antwoord op de milieuproblematiek en op de obstakels waar autobezitters mee te maken hebben. Dat maakt het voor Nederlanders interessant en gemakkelijk om ook wat te doen ten behoeve van de klimaatverandering.

Wil jij meer weten over wat jij kan doen? Kijk op [onze kaart](/kaart) of er al een elektrische deelauto bij jou in de buurt staat waar je gebruik van kan maken, of kijk op de [website van de klimaatcampagne](http://iedereendoetwat.nl/) voor een andere invulling van duurzame stappen. Hoe klein of groot ze ook mogen zijn, samen maken we het verschil.
