---
layout: post
title_tag: Stekker moet eruit bij Easy Driving
friendly_date: 24 augustus 2023
permalink: /nieuws/stekker-moet-eruit-bij-easy-driving
category: NIEUWS
image: /uploads/stekker-moet-eruit-bij-easy-driving.jpg
intro: >-
  Dierbare gebruikers van Easy Driving.


  Tot mijn spijt moet ik meedelen dat Easy Driving met ingang van 1 september a.s. alle activiteiten moet stoppen. De schuldenlast is dusdanig dat al op zo'n korte termijn gestopt moet worden en er geen ruimte is voor verdere verlenging.
---
## Hoe is Easy Driving ontstaan?

In 2015 was ik lid van een ondernemersvereniging en kwam er van een aantal ondernemers de vraag om een zakelijke auto te delen. Er werd een Audi A3 G-tron en een Audi A8 Hybride ingezet en die werd op die manier gedeeld tussen de verschillende ondernemers. Dit werd in 2016 uitgebreid en werd er een Tesla Model S aangeschaft. 

2018 werd jaar waarbij we begonnen met een App en werd de organisatie Onze Auto gevraagd te helpen bij het opzetten van een netwerk van deelauto’s. in 2019 hadden we een 35 auto’s deelauto’s rijden.

## En toen ging het mis

Helaas kwam in 2020 een virus om de hoek kijken en die zorgde voor een kentering en met name de grote hoeveelheid zakelijke klanten bleven weg. In een opbouwende fase waarbij juist net een netwerk van zakelijke klanten om de hoek kwamen kijken, viel het als een kaartenhuis in elkaar. Grote hoeveelheid auto’s werden verkocht of teruggenomen door lease maatschappij. Door de schade zijn de reserves verdampt en kon het na de Corona niet meer opnieuw opgezet worden. Met veel moeite hebben we een aantal auto’s kunnen behouden en rijden er een 150 gebruikers met regelmaat in de deelauto’s van Easy Driving.

Op dit moment zijn de Corona steunmaatregelingen en het nog steeds te grote aantal gebruikers die niet betalen, funest om een goede exploitatie voort te kunnen zetten. Ik moet helaas om die reden stoppen met het initiatief en dat doet erg veel pijn daar ik juist in een maatschappij waarbij we juist minder moeten consumeren, meer moeten delen en de overstap moeten versnellen van fossiel naar elektrisch. 

Om die reden ben ik nu samen met Auto Egberts in Leek al 2 jaar bezig om juist de mensen voor te lichten en kennis te laten maken met elektrisch rijden. We hebben een 100 occasions op voorraad en zijn we inmiddels in de noordelijke provincies een begrip aan het worden met ons aanbod elektrische auto’s.

## Stekker moet eruit

Voor de ED gebruikers is het erg jammer dat helaas de stekker er al per 1 september 2023 uit moet. We hebben geen ruimte voor een verlenging en zijn met een aantal aanbieders bezig om op verschillende locaties een alternatief aan te kunnen bieden.

Zo is de gemeente Groningen in samenwerking met buurtbewoners en coöperaties een plan ontwikkeld waarbij de gemeente helpt en ook financieel eventueel een kleine ondersteuning kan geven. Ook wordt er nog gekeken of de deelauto's in Haren en Helpman kunnen worden overgenomen. Ook wordt bekeken of de huidige Easy Driving gebruikers een plek kunnen krijgen in de deelauto's van MyWheels.

Wanneer er behoefte aan is voor buurtbewoners of lokale coöperatie om een plan op te zetten, dan zal ik daar graag in meedenken. OnzeAuto heeft ook haar medewerking hiervoor toegezegd.
Initiatiefnemers kunnen contact met mij opnemen via [e-mail](mailto:info@easy-driving.eu) of [telefoon](tel:+31594580601), om dit ook op een korte termijn te kunnen realiseren.

Met vriendelijke groet,

Harm Nienhuis