---
layout: post
title_tag: EasyDriving verzorgt elektrische deelauto-pilot in Willemsoord
friendly_date: 11 januari 2021
permalink: /nieuws/EasyDriving-verzorgt-elektrische-deelauto-pilot-in-Willemsoord
category: Nieuws
image: /uploads/easydriving-verzorgt-elektrische-deelauto-pilot-in-willemsoord.jpg
intro: EasyDriving heeft nu ook een auto in de kop van Overijssel staan. Sinds
  eind vorige maand staat er in Willemsoord een deelauto van EasyDriving. Het
  initiatief is opgezet door Duurzaam Willemsoord.
---
Arjan Stroeve, bestuurslid van Duurzaam Willemsoord, zegt hierover: "Je auto staat gemiddeld 95% van de tijd stil, een tweede auto zelfs 98%. Daarom heeft Duurzaam Willemsoord het initiatief genomen voor een elektrische deelauto. Een auto die voor ons allemaal is en die mensen kunnen gebruiken op het moment dat ze hem nodig hebben!"

Het betreft een Nissan Leaf2, die sinds 17 december tijdelijk te vinden is bij Eethuys De Steen en binnenkort een vaste plaats in het centrum van het dorp krijgt.
"Deze elektrische deelauto verbetert de leefomgeving van ons dorp en draagt bij aan minder auto’s in de buurt en minder uitstoot. Inwoners besparen de kosten van de verzekering en het onderhoud van een tweede auto", aldus Stroeve.

## gratis abonnement

Om het gebruik nog extra te stimuleren, heeft Duurzaam Willemsoord de abonnementskosten tot en met 1 januari 2024 afgekocht. "Zo kunnen alle inwoners van Willemsoord en nabije omgeving zonder abonnementskosten gebruik maken van de auto. Je betaalt alleen een klein bedrag per uur wanneer je de auto nodig hebt. Gebruik je hem niet dan betaal je ook niets. Dat scheelt heel veel geld vergeleken met een eigen (tweede) auto", legt Volkert Roos uit, voorzitter van Duurzaam Willemsoord.
De proef is mogelijk gemaakt met een financiële bijdrage van de gemeente Steenwijkerland en Kern met Pit.

## voor iedereen beschikbaar

De auto is voor alle gebruikers van EasyDriving te reserveren via de OnzeAuto app en je kunt hem ook vinden op [de kaart op onze site](https://easydriving.eu/kaart). Mensen uit Willemsoord en omgeving kunnen zich aanmelden via de [website van Duurzaam Willemsoord](https://www.duurzaamwillemsoord.nl/elektische-deelauto/).