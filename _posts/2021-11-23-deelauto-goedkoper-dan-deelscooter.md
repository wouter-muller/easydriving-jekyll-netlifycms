---
layout: post
title_tag: Deelauto goedkoper dan deelscooter
friendly_date: 23 november 2021
permalink: deelauto-goedkoper-dan-deelscooter
category: Praktijkvoorbeeld
image: /uploads/prijsvergelijking-kortere-afstand-met-deelscooters.png
intro: Een deelscooter is vaak de keuze van jongeren die hun mobiliteit binnen
  Groningen of directe omgeving willen verbeteren. Maar wist je dat het vaak
  goedkoper is om met een deelauto te gaan? Bekijk het in dit praktijkvoorbeeld.
---
Mark en Lisanne wonen in Haren. Ze hebben een huis gekocht, met de hulp van hun ouders. Ze werken beide in de stad Groningen, dus gaan ze met de bus naar hun werk. Ze zouden wel graag een auto willen voor het bezoek aan bijvoorbeeld hun ouders en locaties binnen Groningen die niet zo gemakkelijk per bus bereikbaar zijn.

Maar een auto is geen optie voor Mark en Lisanne, aangezien ze net een woning hebben gekocht. Dat is gewoon te duur. Maar ze willen wel nog een TV-kast kopen. Lisanne heeft er eentje op de site van de bekende Zweedse meubelwinkel gezien. Het kan worden bezorgd, maar dat kost 49 euro! Dat hebben ze er niet voor over.

Ze hebben een kennis gevraagd of die hen kan helpen. Die kan dat de volgende dag doen. Maar dan willen ze eerst wel even de kast in het echt bekijken, dus kunnen ze dan met de bus of deelscooter er naar toe gaan. Met de bus betekent dat overstappen en een flinke reistijd. En Lisanne heeft uitgerekend dat ze met een deelscooter al snel € 12,50 of meer kwijt zijn!

Mark heeft gehoord dat een kennis een deelauto gebruikt van EasyDriving. Die hebben er zelfs al een koelkast mee vervoerd, het blijkt dat zo'n Leaf erg veel ruimte heeft. Ze informeren over de prijs en het blijkt dat ze dan maar iets meer dan 6 euro voor de rit betalen én dat ze dan meteen het kastje mee naar huis kunnen nemen!

Ze schrijven zich in en de volgende dag rijden ze naar de Zweedse meubelwinkel bij het Sontplein. Ze nemen meteen ook nog wat andere spullen mee die ze nodig hebben voor hun nieuwe woning, waaronder een leuke bureaulamp en bijpassende stalamp. Nog geen uur later staan ze met zijn beiden de meubels in elkaar te sleutelen.

Die avond zitten ze tevreden voor de TV. Voor iets meer dan 6 euro comfortabel naar de Zweedse meubelaar gereden, meteen alles kunnen meenemen en dat allemaal op het tijdstip dat het hun uitkomt. Dat gaan ze vast wel vaker doen.

*Disclaimer: dit is een praktijkvoorbeeld. Mark en Lisanne zijn twee fictieve personen en iedere overeenkomst met een daadwerkelijk persoon berust op louter toeval.*