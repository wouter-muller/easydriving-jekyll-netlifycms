---
layout: post
title_tag: 'Heinemann: "Het initiatief is té leuk om er geld voor te vragen!"'
friendly_date: 14 november 2021
permalink: /nieuws/easydriving-initiatief-te-leuk-om-geld-voor-te-vragen
category: Klanten over EasyDriving
image: /uploads/matthias-heinemann-het-initiatief-is-té-leuk-om-er-geld-voor-te-vragen-nissan-leaf-van-easydriving.jpg
intro: Matthias Heinemann woont in Haren. Op zijn oprit staat een Nissan Leaf
  van EasyDriving, maar hij hoeft daar geen vergoeding voor. "Het initiatief is
  té leuk om er geld voor te vragen", zo stelt hij.
---
In Haren zijn namelijk geen openbare laadpalen, daarom staan de twee auto's in dat dorp bij particulieren op eigen terrein. Aan de Clusiusweg staat een Hyundai Kona op een oprit, aan de Onnerweg kan een Nissan Leaf worden meegenomen.

## Anderen ook enthousiast maken

Toen Heinemann hoorde dat er behoefte was aan een extra laadplek in Haren, heeft hij zich aangeboden. En dat niet alleen, hij heeft ook flyers in de buurt verspreid, een bord aan het begin van zijn oprit geplaatst en buren aangemoedigd om aan zich aan te melden.\
"Er waren mensen die hun auto moesten vervangen, omdat die niet door de APK kwam. Andere mensen overwogen een tweede auto te nemen, maar die staat eigenlijk alleen stil, op de oprit of aan de straatkant. Koop je dan een nieuwe(re) auto, met alle bijbehorende maandelijkse lasten en eventuele lening? Of word je klant bij EasyDriving en betaal je een klein maandabonnement en vervolgens alleen voor het gebruik? Dan is een deelauto veel voordeliger!"

## Niet alleen financieel voordeliger

Volgens Heinemann is het niet alleen voordeliger voor de portemonnee. "Iedere auto die gebouwd wordt, heeft een flinke voetafdruk in het milieu. Als dan één persoon die auto soms gebruikt, is dat een flinke belasting. Bij een deelauto zijn er meerdere personen en zelfs meerdere gezinnen die één auto gebruiken. Dat scheelt enorm." EasyDriving heeft ook alleen elektrische auto's, wat een nog veel minder grote uitstoot van CO2 met zich meebrengt.

## Grootste voordeel om deelauto op oprit te hebben

Om gebruik te maken van EasyDriving kan een gebruiker zich aanmelden, waarna alles verder via de bijbehorende app verloopt. Heinemann hoeft geen klanten te ontvangen, of sleuteloverdracht te doen. Wel zorgt hij ervoor dat de auto regelmatig een schoonmaakbeurt krijgt en hij zet de auto aan het laadpunt wanneer een klant is vergeten dat te doen.\
Uiteraard krijgt hij de laadstroom vergoed, maar verder hoeft Heinemann geen vergoeding voor zijn dienst aan EasyDriving. Het grootste voordeel om een deelauto op de oprit te hebben? "Ik hoef nooit ver te lopen om de auto te gebruiken. Hij staat immers al op de oprit!"