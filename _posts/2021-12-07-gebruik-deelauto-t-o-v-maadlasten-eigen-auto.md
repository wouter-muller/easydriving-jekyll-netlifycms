---
layout: post
title_tag: Gebruik deelauto t.o.v. maandlasten eigen auto
friendly_date: 7 december 2021
permalink: nieuws/gebruik-deelauto-tov-maandlasten-eigen-auto
category: Praktijkvoorbeeld
image: /uploads/prijsvergelijking-autobezit-vs-deelautogebruik.png
intro: "Mark en Lisanne wonen in Haren en hebben net een eigen huis gekocht. Ze
  maken nu regelmatig gebruik van EasyDriving, maar toch vragen ze zich af: is
  een eigen auto misschien toch voordeliger?"
---
Mark is dankzij EasyDriving helemaal enthousiast over elektrisch rijden. Vooral met de Hyundai Kona, waarvan EasyDriving ook in het dorp één heeft geplaatst. Hij wil een jonge occasion, omdat dit flink in de aankoopprijs scheelt én omdat je dan geen wachtlijst hebt. Toen hij nog thuis woonde heeft hij ook een tijdje een auto gehad en hij heeft 5 schadevrije jaren opgebouwd.

Hij ziet een mooie Hyundai Kona uit 2019 op een occasionsite staan en slaat aan het rekenen. Hoewel je er geen wegenbelasting over hoeft te betalen en onderhoud erg goedkoop is, komt de afbetaling per maand wel op een flink bedrag uit, meer dan 500 euro.

"Misschien dan toch een brandstofauto, uit dezelfde categorie?" stelt Lisanne voor. Zij gaat uit van een VW Golf op benzine. Veel goedkoper in de afbetaling, maar samen met de wegenbelasting en het duurdere onderhoud komt het dan toch nog net iets meer dan 400 euro uit.

Mark kijkt naar de laatste EasyDriving factuur en ziet dat ze de vorige maand rond de 250 euro uitkwamen en ze toch heel wat kilometers hebben gereden. "Dat is veel goedkoper! Hoeveel zou je dan kunnen rijden voor dezelfde vaste lasten?" vraagt Lisanne zich af.

Ze nemen de bedragen samen door.

**\* Kona**: uurprijs is € 5,- en de eerste 20 km betaal je € 0,07 per km. Dat kost € 6,40 en is gemiddeld € 0,32 per km. Daarna betaal je in het uur € 0,27 per km.\
**Gemiddeld** zou je kunnen zeggen dat je **€ 0,30 per km** betaalt.

**\* Leaf**: uurprijs is € 2,75 en de eerste 20 km € 0,07 per km. Dat kost € 4,15 en is gemiddeld € 0,21 per km. Daarna betaal je in het uur ook € 0,27 per km.\
Gemiddeld zou je ervan kunnen uitgaan dat je **€ 0,25 per km** betaalt.

Voor dezelfde maandlasten van een eigen Kona kun je dan bij EasyDriving met de Kona 1700 km rijden en met de Leaf zelfs meer dan 2000 km! Voor de maandlasten van de VW Golf kun je bij EasyDriving met de Kona 1400 km rijden en met de Leaf 1680 km!\
Als je dan nog het EasyDriving lidmaatschap in de prijs verwerkt kom je in het laagste geval nog altijd boven de 1375 km uit.

Als Mark en Lisanne dan ook nog realiseren dat de maandlasten er alleen voor zorgen dat de auto op de oprit staat en er dan nog niet één kilometer mee gereden is, besluiten ze lekker bij EasyDriving te blijven.

EasyDriving is Samen Slim Rijden. Helemaal zo gek nog niet.

*Wil je inzoomen op het rekenvoorbeeld? [Klik dan hier.](https://d33wubrfki0l68.cloudfront.net/fd2ec45aec26f76b25663488456723f7c6a4bb01/cb573/uploads/prijsvergelijking-autobezit-vs-deelautogebruik.png) Genoemde prijzen zijn inclusief BTW.*