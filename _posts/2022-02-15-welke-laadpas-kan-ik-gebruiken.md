---
layout: post
title_tag: Welke laadpas kan ik gebruiken?
friendly_date: 15 februari 2022
permalink: /nieuws/welke-laadpas-kan-ik-gebruiken-bij-easydriving
category: Hoe zit dat?
image: /uploads/kona-opladen.jpg
intro: In de auto ligt al een laadpas. Maar kun je die ook gebruiken op andere
  laadpalen? En hoe zit dat met snelladers?
---
Wanneer je bij een deelauto van EasyDriving aankomt, is die in de meeste gevallen aangesloten aan een openbare laadpaal. Om de laadkabel te kunnen afkoppelen heb je een laadpas nodig, die in de middenconsole van de auto ligt. Deze gebruik je ook wanneer je de auto terugzet, om de auto weer op te laden. Het opladen op de thuislocatie is in alle gevallen gratis en hiervoor zullen dus geen kosten worden berekend.

## Opladen op andere locaties

We weten het allemaal: een elektrische auto heeft geen enorme actieradius. Zo'n enorme Li-ion accu is nu eenmaal enorm duur en heeft ook veel ruimte in beslag. En hoewel o.a. de verwarming, airco, boordcomputer, navigatie en radio zijn aangesloten op een aparte auto-accu, wordt die accu wel gevoed vanuit de hoofdaccu. Dus heeft dat ook invloed op het bereik.

Je komt dan al snel in een situatie waarin je onderweg wilt bijladen. Het is dan aanlokkelijk om dezelfde laadpas te gebruiken die al in de auto ligt, maar dit is eigenlijk niet de bedoeling. Die ANWB-laadpas is alleen bedoeld voor het opladen op de thuislocatie.

## Neem zelf een laadpas

Het is daarom aan te raden zelf een laadpas te nemen! Er zijn heel wat aanbieders en de tarieven verschillen per aanbieder en daarbij zelfs per gemeente. Waar je ook voor kunt kiezen, is een laadpas van de ANWB. Je kunt kiezen uit een pas, of een kleinere druppelvormige sleutelhanger. Hiervoor betaal je eenmalig een klein bedrag. Verder betaal je geen abonnementskosten; je betaalt alleen een starttarief en daarna per kWh. Dus als je de laadpas niet gebruikt (en wel hebt) dan betaal je er verder niets voor.

Je kunt deze pas gebruiken bij alle openbare oplaadpunten Ã©n bij snelladers van o.a. Fastned en Shell. Bij een snellader geldt dan wel een hoger tarief, maar je betaalt hetzelfde tarief ook met deze ANWB pas.

## Toch de EasyDriving laadpas gebruikt?

Het kan een keer voorkomen dat je onverhoopt gebruik moet maken van de laadpas die in de auto zit. Zoals gezegd is dit niet de bedoeling, maar het is niet verboden. De kosten voor het gebruik ervan zullen dan worden doorberekend op de volgende EasyDriving factuur.

Dit is echter een stuk omslachtiger voor EasyDriving en dat zet dan druk op de lage tarieven die we hanteren. Daarom het sterke verzoek zelf een pas te regelen en die dan in zulke situaties te gebruiken.