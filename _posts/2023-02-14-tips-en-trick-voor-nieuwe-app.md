---
layout: post
title_tag: Tips en trick voor nieuwe app
friendly_date: 14 februari 2023
permalink: /nieuws/tips-en-tricks-voor-nieuwe-app
category: Hoe zit dat?
image: /uploads/16.jpg
intro: Medio december is een nieuwe OnzeAuto app gelanceerd waarmee EasyDriving
  reserveringen kunnen worden gedaan. Daar is al eerder het één en ander over
  gemaild, maar toch blijkt het dat er nog wat onduidelijkheden zijn. In deze
  leden-nieuwsbrief lichten we daarom nog wat zaken toe.
---
## Vergeet niet eerst te melden of er nieuwe schade is

U heeft het vast al gemerkt: wanneer de app start vraagt het u om de auto te lopen en te controleren of er schade is. Vergeet niet om dat dan in de app aan te geven, **ook wanneer alles in orde is!** Wanneer u dat niet doet gaat de auto wel aan, maar in veel gevallen niet in de rij-stand en kunt u dus niet wegrijden. 

## Maak geen gebruik van de fysieke autosleutel

Met de nieuwe app is het gebruik van de fysieke sleutel niet meer nodig en ook niet gewenst. Het gebruik van de fysieke sleutel verstoort namelijk het deelsysteem en bij gebruik van de sleutel wordt deze ook nogal eens per ongeluk mee naar huis genomen. We verzoeken u dan ook met klem om de fysieke sleutel niet te gebruiken.

##### **Dus laat de sleutel in de middenconsole liggen. Open en sluit de auto alleen via de OnzeAuto app.**

## Een reservering moet voor de gereserveerde eindtijd beëindigd worden.

Wanneer u onverhoopt te laat terug gaat komen op de thuislocatie, dan is het zaak om de reservering tijdig te verlengen. Dat is echt supereenvoudig via de app te regelen.

Wanneer u ná de geserveerde/verlengde eindtijd terugkomt dan bestaat de kans dat de reservering niet meer in de app staat. Dan moet u opnieuw een korte reservering maken, om vervolgens de auto te kunnen afsluiten en de reservering te kunnen beëindigen.

Uiteraard is het veel eenvoudiger om gewoon op tijd terug te zijn, zoals dat ook hoort bij een reservering. Bij te late terugkeer kunnen immers andere autodelers gedupeerd worden. Maar mocht dat onverhoopt niet lukken, dan graag verlengen!

## Gebruik de helpdesk deskundig

Wanneer u problemen hebt met een reservering van een auto of het gebruik van de app, dan kunt u via het hulpnummer hulp vragen aan de 24/7 helpdesk. De helpdesk voor de app (keuze 1 in het menu) is nadrukkelijk niét bedoeld voor vragen over de auto of de lader. De helpdesk voor de app kan u hiermee ook echt niet helpen. Volg daarom goed de aanwijzingen in het keuzemenu wanneer u het hulpnummer belt, dan wordt u altijd door de juiste supportafdeling geholpen.

Wilt u nog meer tips over de nieuwe app? [Bekijk dan ook eens de instructievideo’s.](https://www.youtube.com/playlist?list=PLxtGrszONZibrHzZ-4n0ZHPWq0SjvXnD6)