---
layout: post
title_tag: "\"Meer deelauto's voor minder auto's in gemeente Groningen\""
friendly_date: 19 september 2022
permalink: /nieuws/meer-deelautos-voor-minder-auto's-in-gemeente-groningen
category: Achtergrond
image: /uploads/nissan-leaf-deelauto-in-van-royenlaan-groningen.jpg
intro: De gemeente Groningen wil meer op deelauto's inzetten, om op die manier
  minder auto's op straat te krijgen. Dat heeft wethouder Philip Broeksma
  bekendgemaakt.
---
De stad is nog steeds aan het groeien. De vraag naar parkeerruimte neemt toe, waardoor de parkeerdruk steeds groter wordt. In de stad zijn er zo rond de 80.000 tot 90.000 auto’s en de wethouder denkt dat dit steeds meer zullen worden.

Volgens het beleidsplan van de gemeente zal een deelauto 4 tot 11 reguliere auto's kunnen vervangen. Op die manier kan het wagenpark flink worden uitgedund. Naast verminderde parkeerdruk zal het er ook voor zorgen dat het rustiger wordt op straten. Hierdoor wordt het mogelijk om de straten anders in te delen en om die ruimte te gebruiken voor andere functies.

### Groningen loopt achter

Broeksma heeft geconstateerd dat het aantal deelauto’s is in Groningen in vijf jaar tijd gegroeid is van 66 naar 118 deelauto’s, maar dat de gemeente wel achterloopt op de rest van Nederland. De laatste tijd neemt de belangstelling toe en de wethouder wil het deelautogebruik nu nog meer stimuleren.

De gemeente wil dit enerzijds voor elkaar krijgen door particulieren te stimuleren hun auto met anderen te delen, maar ook voor commerciële partijen (zoals EasyDriving) de markt te stimuleren.

### "Kom maar door"

De wethouder heeft op dit moment nog niet een bepaald idee naar hoeveel deelauto's gewerkt moet worden. Hij heeft als doel de mobiliteit in ieder geval minder snel te laten groeien gaan dan de groei van het inwoneraantal. Hij merkt dat de belangstelling voor deelmobiliteit nu al toeneemt. Zo wordt bij een aantal bouwprojecten al bij voorbaat bekeken hoe deelauto's de mobiliteit van de toekomstige bewoners kan aanvullen. Ook merkt hij dat particulieren bij de gemeente aankloppen om te kijken hoe zij met elkaar zoiets kunnen opzetten.

Er wordt een zogenoemde kwartiermaker aangenomen, die alle vragen en wensen gaat koppelen aan de verschillende aanbieders. Deze gaat dan met groepen mensen in gesprek, om dan te bekijken wat voor hen de beste oplossing voor hun mobiliteit is. EasyDriving heeft in de gemeente Groningen hierbij een duidelijke positie als commerciële aanbieder weten te verwerven.

### EasyDriving biedt duurzame oplossing

Harm Nienhuis van EasyDriving is erg blij met deze ontwikkeling. "Ons bedrijf is extra duurzaam, omdat het naast deelauto's zich ook exclusief richt op *electrische* deelauto's. Op die manier wordt de uitstoot ook enorm verminderd." EasyDriving heeft duurzaamheid hoog in het vaandel staan. "Met deelauto's heb je een veel hogere efficiëntie van de auto en de materialen die nodig zijn om een auto te bouwen, doordat ze veel minder stil staan. Dat helpt duidelijk ook mee aan duurzame mobiliteit."

[Klik hier voor een reportage die OOG TV maakte over het voornemen van de Gemeente Groningen.](https://youtu.be/4JBfy3BmFDU)