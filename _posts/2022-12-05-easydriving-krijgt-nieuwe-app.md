---
layout: post
title_tag: EasyDriving krijgt nieuwe app
friendly_date: 5 december 2022
permalink: /nieuws/easydriving-krijgt-nieuwe-app
category: Nieuws
image: /uploads/onzeauto-app-goodmoovs.png
intro: "Niet schrikken: het ziet er totaal anders uit. Maar als je er eenmaal
  aan gewend bent, dan is het veel gemakkelijker. Dat is de belofte van de
  nieuwe OnzeAuto app, die vanaf dinsdag 13 december jou op weg gaat helpen bij
  EasyDriving!"
---
Na jaren te hebben gedeeld met de huidige app en bijbehorend platform, is het tijd voor de volgende stap. EasyDriving en OnzeAuto als partner onderscheiden zich namelijk steeds meer van andere deelaanbieders. Met de nieuwe app van ontwikkelaar GoodMoovs verwachten we dit nog beter te kunnen doen. Volgens de belofte van OnzeAuto is de app moderner en gebruiksvriendelijker.

## Wat is er anders?

Ten eerste ziet de app er anders uit. Je zult even twee keer moeten kijken voor je verder kunt. Ten tweede vervalt de inlognaam, die je eerder altijd moest onthouden. Er wordt nu alleen jouw e-mail adres en wachtwoord gevraagd. Veel gemakkelijker!

Wat ook nieuw is, is dat je anders aan je rit begint. Je opent eerst de auto en daarna check je meteen mogelijke schades. Op die manier kun je schades melden voordat je aan de rit begint en zul je daar dus niet op worden aangekeken. Pas nadat je in de app de schade hebt gecheckt, kun je de auto daadwerkelijk aanzetten.

Tot slot gaat GoodMoovs ook de klantenservice verzorgen. Als je dus nog een telefoonnummer van WeGo in je telefoon hebt staan, dan moet je die vanaf 13 december verwijderen. Je kunt daar niet meer terecht met vragen over de auto, de reservering, enz.

## De oude app stopt

Niet alleen stopt de klantenservice bij WeGo, de hele app werkt ook niet meer vanaf die dag. In de ochtend worden jouw gegevens en eventuele reserveringen overgezet naar de nieuwe app.

**Let op: dit heeft als gevolg dat je op die dag van 00:00 en 12:00 uur tijdelijk geen gebruik kunt maken van een deelauto.**

## Download de nieuwe app

Wil je alvast voorbereid zijn om vanaf 13 december 12:00 uur de nieuwe app te kunnen gebruiken? Je kunt vanaf nu alvast de app downloaden en installeren op de telefoon. De app kun je vinden in de [Play Store](https://play.google.com/store/apps/details?id=com.goodmoovs.onzeauto&gl=NL) en [Apple Store](https://apps.apple.com/nl/app/onzeauto-autodelen/id6443811310) onder de naam 'OnzeAuto - Autodelen'. Op de dag zelf hoef je dan alleen een wachtwoord aan te vragen in de app, jouw telefoon te verifiÃ«ren en je kunt op pad.

Wil je ook alvast de handleiding doornemen? [Geen probleem, die kun je opvragen door hier te klikken](https://uploads-ssl.webflow.com/606736e7d0646a2449d66faf/636a8362fd48d1ed112e32b8_Handleiding%20app%20OnzeAuto.pdf).