---
layout: post
title_tag: Acculading in app klopt niet bij Nissan Leaf
friendly_date: 15 februari 2022
permalink: /nieuws/acculading-in-app-klopt-niet-bij-nissan-leaf
category: Hoe zit dat?
image: /uploads/auto-s-zonnedorpen.jpg
intro: Als je een auto in de app wilt reserveren, check je wellicht ook wel eens
  het accuniveau van de desbetreffende auto. Bij een Nissan Leaf heeft dat niet
  zoveel zin, want die indicatie klopt simpelweg niet.
---
Je hebt het vast wel eens meegemaakt: je wilt een slordige 80-90 km afleggen in een Leaf, dus dan wil je wel zeker weten dat de accu vol zit. Je check de Onze Auto app en die geeft aan dat-ie 57% vol zit. Verdorie, dan maar een andere auto. Die blijkt zelfs op 0% te staan! Dat kan toch niet, want ze zitten toch aan de laadpaal als ze niet uitgeleend zijn?

## Indicatie klopt niet

Je hebt gelijk, dat kan ook niet. De auto heeft namelijk geen ondersteuning om dat door te geven aan de app en die geeft dus een willekeurige waarde aan. Bij een Hyundai Kona of Kia e-Niro is deze indicatie wel correct. Dus reserveer zo'n Leaf gerust, ga naar de auto toe en check hoevol de accu zit.

*Tip: de drie LED-lampjes in het voordashboard zijn vanaf grote afstand zichtbaar en geven al meteen een grove indicatie.*

## De accu is (te) leeg. En dan?

Druk dan op het telefoonicoontje rechts bovenin het scherm om met de WeGo klantenservice te bellen. Ze kunnen je helpen de reservering op een andere auto over te zetten, of om de reservering te annuleren. Uiteraard kun je dit ook doen als je niet van tevoren had gecheckt hoe vol de accu van een Kona of Nero is en die te leeg blijkt te zijn.

**Let op:** bel altijd met de helpdesk! Anders zal de volledige tijd van de reservering toch in rekening worden gebracht.