---
layout: post
title_tag: Deelauto initiatief in Meerstad
friendly_date: 25 juli 2019
permalink: /nieuws/25-07-2019/deelauto-initiatief-in-meerstad
category: Persbericht
image: /uploads/deelauto-meerstad.png
intro: >-
  In samenwerking met energiecoöperatie Meerkracht uit Meerstad, zijn we enkele
  maanden geleden op een informatiebijeenkomst voor bewoners uitgenodigd om te
  vertellen over EasyDriving. Daar is uiteindelijk een succesvol deelauto
  initiatief uit voort gekomen waardoor er inmiddels drie van onze deelauto´s in
  Meerstad staan.
---
Op drie verschillende locaties verspreid over Meerstad staan nu twee Nissan Leafs en een Hyundai Kona Electric. Door deze samenstelling van verschillende modellen deelauto’s, is er voor iedere bewoner altijd wel een deelauto die aansluit bij de wensen van de gebruiker. De Nissan Leaf is uitstekend inzetbaar voor bijvoorbeeld ritten naar Groningen of elders in de buurt. De Hyundai Kona Electric kan gebruikt worden door bewoners die af en toe verder moeten reizen. Met een actieradius van 350 kilometer is een retour naar de Randstad gemakkelijk te maken door één keer tussentijds op te laden. 

Op dit moment staan de deelauto’s nog op de oprit van een aantal gebruikers die graag hun medewerking wilden verlenen. Op die manier was het mogelijk om al op korte termijn te reageren op de vraag vanuit de buurt voor de ingebruikname van deelauto’s. Inmiddels zijn de aanvragen voor parkeerplaatsen bij laadpalen in behandeling bij de gemeente Groningen en we hopen dan ook op korte termijn vaste plekken te hebben voor de deelauto’s.
