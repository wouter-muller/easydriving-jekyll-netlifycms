---
layout: post
title_tag: Start deelauto initiatief in Harlingen
friendly_date: 27 juni 2019
permalink: /nieuws/2019-27-06/start-deelauto-initiatief-in-harlingen
category: Persbericht
image: /uploads/harry-boon-harlingen-plaatsing-deelauto-s.jpg
intro: >-
  In samenwerking met de gemeente Harlingen, staan er vanaf nu twee elektrische
  deelauto’s van EasyDriving beschikbaar aan het Havenplein 1 te Harlingen!
  Samen met wethouder Harry Boon van de gemeente Harlingen hebben we de
  officiële start van ons deelauto initiatief ingeluid.
---

Deze deelauto’s kunnen voordelig gebruikt worden door omwonenden en eilandbewoners die de oversteek naar het vaste land niet met de auto willen maken, maar wel behoefte hebben aan (duurzame en voordelige) mobiliteit. De deelauto’s die er
 staan zijn twee goednieuwe Hyundai Kona Electric met een
 actieradius van 350 kilometer. Je betaalt voor het gebruik
 van deze auto maar 4,75 euro per uur en 5 cent per
 gereden kilometer.

Iedere belangstellende kan zich gemakkelijk aanmelden via
 de website om de app van EasyDriving te downloaden
 waarmee hij of zij de deelauto opent en gebruikt. De auto’s
 hebben gereserveerde parkeerplekken bij de laadpaal aan
 het Havenplein en zijn dag en nacht beschikbaar voor
 abonnementhouders (5 euro per maand). Reserveren en betalen gaat volledig geautomatiseerd via de app.

Foto: Ubbo Posthuma
