---
layout: post
title_tag: Deelauto's voor bedrijven
friendly_date: 30 november 2019
permalink: /nieuws/deelauto's-voor-bedrijven
category: Persbericht
image: /uploads/kona-voor-screencom-en-puuridee.png
intro: >-
  Sinds oktober staat er een Hyundai Kona Electric op de parkeerplaats voor de
  bedrijven PuurIDee en ScreenCom in Stadskanaal. De bedrijven hebben zelf een
  laadpaal geplaatst zodat de deelauto daar een vaste plek heeft. Deze twee
  bedrijven zullen de deelauto gebruiken voor onder meer afspraken naar klanten.
---
Medewerkers die tevens privé gebruik willen maken van de deelauto, kunnen dat gemakkelijk aangeven in de app. Op die manier biedt het concept een veelzijdig aanbod voor zowel de zakelijke markt als voor particulieren. 

PuurIDee heeft vorig jaar mee gedaan aan het Koploper project - een project om het mkb te ondersteunen en handvaten te geven om duurzaam te ondernemen. Gedurende, maar ook na afloop van het project, heeft PuurIDee de koers gezet naar een meer duurzame organisatie. Verduurzaming van het wagenpark hoort daar natuurlijk bij. PuurIDee en Screencom hebben eerder een eigen auto met verbrandingsmotor in beheer gehad voor de dienstritten van medewerkers, maar onderzoeken nu of de elektrische deelauto een goed alternatief is. 

Naast het feit dat bedrijven ontzorgd worden omdat verzekering, belasting, APK en dergelijke geregeld is, biedt de deelauto ook op financieel gebied voordelen voor bedrijven omdat er slechts betaald wordt op de momenten dat de deelauto gebruikt wordt - en dus niet op de momenten dat deze stilstaat, zoals in de avonduren en de weekenden. 

Voor veel ritten voor deze  bedrijven biedt de deelauto een goede uitkomst. Met de actieradius van 350 kilometer kunnen ook lange afstanden worden gereden voor afspraken verder in het land. De deelauto biedt veel rijgemak en is gemakkelijk te boeken via de app. Wij zijn benieuwd hoe het gebruik van de deelauto in Stadskanaal zich in de komende weken en maanden ontwikkelt.

Foto: PuurIDee Stadskanaal
