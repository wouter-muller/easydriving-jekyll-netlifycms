---
layout: post
title: Samenwerken met de lokale gemeenschap
friendly_date: 27 juni 2019
permalink: /nieuws/2019-27-07/samenwerken-met-de-lokale-gemeenschap
category: Persbericht
---
EasyDriving is gemaakt door de gemeenschap, voor de gemeenschap. Daarom zijn we altijd geïnteresseerd in samenwerkingen met nieuwe lokale buurten, dorpen en steden. Samen met energiecoöperatie Zonnedorpen zijn we nu actief gestart in de dorpen Leermens, 't Zandt, Zeerijp en Zijldijk. Op dit moment staan er op alle locaties momenteel elektrische deelauto's, in vier verschillende kleuren! 

Op zaterdag 1 juni is de officiële opening van het nieuwe deelauto initiatief met energiecoöperatie Zonnedorpen gestart bij Landgoed de Camping in ´t Zandt. We hebben een succesvolle en leuke middag gehad met geïnteresseerden uit de buurt. Er zijn verschillende proefritten gemaakt in en om het dorp, zowel met de Nissan Leafs als met de Tesla 3.

Zonnedorpen is druk bezig met het realiseren van oplaadpunten, zodat we lokale en groene energie van de energiecoöperatie kunnen gebruiken. Alle opgewekte stroom wordt opgewekt door de gemeenschap en uiteindelijk ook weer gebruikt door de gemeenschap, zodat we onze inzet voort kunnen zetten om buurten, dorpen en steden duurzaam, bereikbaar en betaalbaar te maken. Inwoners van deze dorpen kunnen onze deelauto's gebruiken voor korte ritten, zoals naar de stad Groningen.
