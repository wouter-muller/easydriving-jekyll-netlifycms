---
layout: post
title_tag: 'Nieuwe deelauto: Haren'
friendly_date: 28 december 2019
permalink: '/nieuws/nieuwe-deelauto:Haren'
category: Persbericht
image: /uploads/haren-deelauto-kia.jpg
intro: >-
  Met de energecoöperatie Duurzaam Haren zijn we enkele maanden geleden in
  contact gekomen omdat ze bezig waren met het realiseren van een e-deelauto in
  Haren. Samen met het bestuur van de coöperatie, zijn we overeengekomen dat we
  twee deelauto's beschikbaar wilden plaatsen voor de bewoners van Haren,
  waarvan de eerste nu geplaatst is!
---
In eerste instantie was het afwachten op de procedures die nu bij de gemeente Groningen lopen met betrekking tot de realisatie van twee nieuwe laadpalen. Deze laadpalen worden, hoogstwaarschijnlijk, geplaatst bij het NS-station. Dat zal dan ook de vaste locatie worden van twee deelauto's. Naar verwachting zal het in ieder geval nog wel een maand kunnen duren voordat deze laadpalen gerealiseerd zijn.\
\
Omdat Duurzaam Haren en wij graag eerder wilden starten met het deelauto initiatief, hebben we twee weken geleden afgesproken met een van de bestuursleden dat de eerste deelauto tijdelijk op de oprit bij hem thuis kon komen te staan. De deelauto kan daar worden opgeladen via een stopcontact dat aangelegd is bij het huis. Opladen duurt dan wel wat langer dan bij een laadpaal, maar het maakt wel dat we nu alvast ervaring kunnen opdoen met de deelauto in Haren - en dat is goed nieuws!\
\
De eerste ritten in de Kia e-Niro zijn al gemaakt door verschillende bewoners. De ruime en moderne 5-zits is met een range van ongeveer 350 kilometer ook uitstekend te gebruiken voor de lange afstanden.\
\
Foto: Duurzaam Haren
